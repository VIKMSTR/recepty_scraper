
    <html>
    <head>
    <title>
    Bábovka s ořechy a jedlými květy
    </title>
    </head>
    <body>
    <h2>
    Bábovka s ořechy a jedlými květy
    </h2>
    <div class="recept obsah">
 <p>
  „Tento recept mám obkoukaný od babičky. Odmalička jsem se jí při pečení dívala pod ruce. Bábovek pekla mnoho, ale tahle zůstala mojí oblíbenou. Samozřejmě jsem si ji trošku přikrášlila.“
 </p>
 <blockquote>
  <p>
   300 g strouhané mrkve
   <br/>
   100 g mletých vlašských ořechů
   <br/>
   300 g celozrnné pšeničné mouky
   <br/>
   2 lžičky prášku do pečiva
   <br/>
   1 lžička sody
   <br/>
   2 vejce
   <br/>
   300 g jogurtu
   <br/>
   220 g sirupu z agáve (nebo rýžový, datlový, javorový…)
   <br/>
   4 lžíce olivového oleje
   <br/>
   hrst hrozinek ideálně přes noc namočených v rumu
   <br/>
   (2 lžíce chia semínek)
   <br/>
   lžička zázvoru
   <br/>
   lžička skořice
   <br/>
   (muškátový oříšek, badyán, nové koření)
   <br/>
   kůra z jednoho bio citrónu
   <br/>
   moučkový třtinový cukr
   <br/>
   šťáva z citrónu
   <br/>
   jedlé květy na dozdobení
  </p>
 </blockquote>
 <p>
  Předehřejeme si horkovzdušnou troubu na 180 °C/155 °C. Formu si vymažeme máslem a vysypeme hrubou moukou. Smícháme v jedné misce všechny mokré ingredience a v druhé suché. Je dobré mouku spolu s práškem, sodou a kořením prosít přes síto. Tím se mouka provzdušní a výsledná bábovka tak bude nadýchanější. Teď můžeme obě směsi smíchat dohromady a nalít do formy. Těsto je hustější. Pečeme 55–60 minut. Otestujeme špejlí, měla by vyjít ven z těsta suchá a čistá. Polijeme citrónovou polevou a dozdobíme jedlými květy.
 </p>
</div><img src="../temp/65/img0.jpg" width=33% /><img src="../temp/65/img1.jpg" width=33% /><img src="../temp/65/img2.jpg" width=33% />
    </body>
    </html>
    