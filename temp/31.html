
    <html>
    <head>
    <title>
    Špaldový věnec s kandovaným ovocem
    </title>
    </head>
    <body>
    <h2>
    Špaldový věnec s kandovaným ovocem
    </h2>
    <div class="recept obsah">
 <p>
  „Velikonoce se u nás na vesnici slaví každý rok, i když tato tradice se ve městech vytrácí. U nás to není o příliš tvrdém šlehání pomlázkou, ale o setkání sousedů, o přátelském popovídání u kávy a panáčku. Pokaždé mám ráda plný stůl dobrot, ať slaných nebo sladkých. Velikonoční věnec už jsem také dělala, stačí ozdobit barevnou stuhou, zarovnat vajíčky, do otvoru dávám květináč s vyklíčenou pšenicí a napíchám špejle s vyfouklými vajíčky, které mi děti vyrobily ve školce.
  <br/>
  Nejraději ho dělám s kandovaným ovocem, dcera moc nemusí rozinky, ale jinak dávám oboje. Když koupím zlaté, ani nepozná, že tam jsou.“
 </p>
 <blockquote>
  <h6>
   Těsto
  </h6>
  <p>
   500 g hladké mouky (špaldové)
   <br/>
   250 ml mléka
   <br/>
   2 žloutky
   <br/>
   100 g rozinek v rumu
   <br/>
   100 g kandovaného ovoce
   <br/>
   100 g sádla
   <br/>
   100 g cukru krupice
   <br/>
   ¾ kostičky droždí
   <br/>
   citrónová kůra
   <br/>
   špetka soli
   <br/>
   půl sáčku kypřícího prášku
   <br/>
   rum
  </p>
 </blockquote>
 <p>
  Mouku prosejeme do mísy, přidáme špetku kypřícího prášku, pak přidáme sůl, vlažné mléko, cukr a droždí a necháme vzejít kvásek. Potom přidáme vejce, rozpuštěné sádlo, kůru z citrónu, žloutky, rozinky a kandované ovoce, doléváme zbytkem mléka a rumem. Těsto hněteme v míse dohladka. Posypeme moukou, přikryjeme utěrkou a dáme vykynout.
 </p>
 <blockquote>
  <h6>
   Dokončení
  </h6>
  <p>
   vajíčko na pomazání (můžeme i máslo)
   <br/>
   mandle na posypání (plátky + drcené)
  </p>
 </blockquote>
 <p>
  Po vykynutí těsta hmotu rozdělíme na tři stejné části. Uděláme si tři dlouhé válečky a ty upleteme jako cop. Stočíme do kruhu a konce spojíme. Potřeme vajíčkem, posypeme mandlemi a pečeme v troubě na 180 °C cca 35 až 40 minut. Nejlepší míra je oko, takže si hlídáme barvu pečeného těsta a podle toho si korigujeme teplotu a čas pečení.
 </p>
 <p>
  Marmeláda malinová:
 </p>
 <p>
  Maliny zasypeme cukrem a vaříme do měkka. Pak do trochy cukru vmícháme
 </p>
 <p>
  pektogel a přisypeme k malinám. Vaříme dle návodu. Na dochucení můžeme přidat
 </p>
 <p>
  citronovou šťávu.
 </p>
 <blockquote>
  <h6>
   Mátovo-pomerančová marmeláda na potření
  </h6>
  <p>
   pugét máty
   <br/>
   5 oloupaných pomerančů
   <br/>
   1 kg cukru krupice
   <br/>
   želírovací přípravek
   <br/>
   šťáva z citronu
  </p>
 </blockquote>
 <p>
  Z máty použijeme lístky. Nasekáme najemno. Pomeranče oloupeme a nakrájíme na kousky. Dáme společně s mátou do hrnce, zasypeme cukrem a vaříme do změknutí. Pak si v troše cukru rozmícháme želírovací přípravek, vaříme dle návodu na sáčku. Po uvaření přidáme citronovou šťávu. Pokud je marmeláda hrubší, můžeme ji rozmixovat v robotu.
 </p>
 <blockquote>
  <h6>
   Malinová marmeláda na potření
  </h6>
  <p>
   500 g malin (mohou být mražené)
   <br/>
   500 g cukru krupice
   <br/>
   ½ sáčku želírovacího přípravku
   <br/>
   šťáva z citronu
  </p>
 </blockquote>
 <p>
  Maliny zasypeme cukrem a vaříme do měkka. Pak do trochy cukru vmícháme želírovací přípravek a přisypeme k malinám. Vaříme dle návodu. Na dochucení můžeme přidat
 </p>
 <p>
  citronovou šťávu.
 </p>
</div><img src="../temp/31/img0.jpg" width=33% /><img src="../temp/31/img1.jpg" width=33% /><img src="../temp/31/img2.jpg" width=33% />
    </body>
    </html>
    