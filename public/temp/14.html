
    <html>
    <head>
    <title>
    Sladký chléb z vlašských ořechů, smetany a vajec
    </title>
    </head>
    <body>
    <h2>
    Sladký chléb z vlašských ořechů, smetany a vajec
    </h2>
    <div class="recept obsah">
 <p>
  „Chleba jsme doma nikdy nepekli, ale po tom, co jsem zažil vůni při pečení domácího chleba, mi bylo jasné, že se stane součástí pečení. Jelikož jsem žádný recept na chléb nepodědil po babičce, musel jsem k odborné literatuře a autorkou knihy není nikdo jiný než Mirka Slavíková. Samozřejmě každý recept si vždy trošku upravím.“
 </p>
 <blockquote>
  <h6>
   Těsto
  </h6>
  <p>
   593 g hladké mouky
   <br/>
   45 g mouky z lískových ořechů
   <br/>
   45 g mletých vlašských ořechů
   <br/>
   45 g mouky z vlašských ořechů
   <br/>
   120 g hnědého cukru
   <br/>
   1,5 lžičky soli
   <br/>
   38 g pekařského droždí
   <br/>
   90 g plnotučného mléka
   <br/>
   120 g smetany
   <br/>
   6 vajec
   <br/>
   113 g másla
   <br/>
   1 vejce a trošku mléka na potření
   <br/>
   troška hnědého cukru na posyp
  </p>
 </blockquote>
 <p>
  Nalijeme do mísy teplé mléko, ve kterém rozmícháme droždí. Přidáme prosátou mouku, mouku z lískových ořechů a vlašských ořechů, sůl, smetanu, vejce a drcené oříšky.
 </p>
 <p>
  Zaděláme těsto, důkladně jej vypracujeme, nakonec do něj zapracujeme změklé máslo a necháme vykynout. Po vykynutí opět propracujeme. Vytvarujeme kulatý bochník a přeneseme jej na pekáč s pečicím papírem. Necháme jej odpočinout, dokud nezdvojnásobí objem. Opatrně potřeme vejcem a posypeme hnědým cukrem.
 </p>
 <p>
  Pečeme na 210 °C cca 40 až 60 minut a po celou dobu pečení máme v troubě pekáč s vodou, aby se chléb pekl ve vlhku.
 </p>
 <p>
  Chléb podáváme se solí a hrnkem podmáslí.
 </p>
</div><img src="../temp/14/img0.jpg" width=33% /><img src="../temp/14/img1.jpg" width=33% /><img src="../temp/14/img2.jpg" width=33% />
    </body>
    </html>
    