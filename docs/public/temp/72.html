
    <html>
    <head>
    <title>
    Bábovka s malinami
    </title>
    </head>
    <body>
    <h2>
    Bábovka s malinami
    </h2>
    <div class="recept obsah">
 <p>
  „ Recept pro tuto bábovku mám od prababičky. Stejně jako forma, ve které budu bábovku péct. Forma patří tchýni a já jsem si jí jen půjčila. Tato forma je větší velikosti, a tak jsem si množství těsta upravila, aby byla trošku menší a já ji stihla včas upéct a odpovídá tím velikosti normální bábovky. U nás doma je to nejoblíbenější recept na bábovku a často jí peču i bez ovoce.“
 </p>
 <blockquote>
  <p>
   6 vajec pokojové teploty
   <br/>
   300 g cukru krupice
   <br/>
   450 g hrubé mouky + na vysypání formy
   <br/>
   100 ml mléka či více
   <br/>
   145 g másla pokojové teploty
   <br/>
   1 lžička prášku do pečiva
   <br/>
   kakao (pár lžic)
   <br/>
   citrón (kůra + šťáva)
   <br/>
   250 g malin (alternativně černého rybízu)
   <br/>
   200 g kvalitní hořké čokolády
   <br/>
   1 kelímek šlehačky na šlehání - chlazené (pro dekoraci)
   <br/>
   1 vanilkový cukr
   <br/>
   cukr krupice dle chuti
   <br/>
   moučkový cukr na posypání – v cukřence
   <br/>
   1 větvička máty
   <br/>
   olej ve spreji na vystříkání formy
  </p>
 </blockquote>
 <p>
  Zapneme troubu na 180°C. Formu vystříkáme sprejem a vysypeme hrubou moukou. Odvážíme si suroviny.
 </p>
 <p>
  Utřeme máslo s polovinou cukru (150 g), přidáme žloutky a šleháme do pěny.
 </p>
 <p>
  Přilejeme ½ množství mléka, zapracujeme a pak přidáme ½ množství mouky zamíchanou s pečícím práškem. Opět zapracujeme zbytek mléka a nakonec i zbytek mouky.
 </p>
 <p>
  V jiné míse (dobře odmaštěné, vytřené citrónem nebo octem) vyšleháme tuhý sníh z bílků a druhé poloviny cukru.
 </p>
 <p>
  Bílky opatrně ručně vmícháme na několikrát do mísy s těstem.
 </p>
 <p>
  Těsto rozdělíme na 2 poloviny. Do jedné zapracujeme maliny. Část (hrst) necháme na dekoraci, do druhé opatrně zamícháme kakao a nadrobno nasekanou čokoládu. Polovinu (cca 100 g) necháme na dekoraci.
 </p>
 <p>
  Nalejeme do formy mozaiku, pořádně uhladíme, tak aby spíš uprostřed bábovky byl vždy méně těsta, pečením se vyboulí. Dáme péct (pokud je forma nestabilní na mřížce, položíme formu na plech).
 </p>
 <p>
  Pečeme cca 45 – 55 min. Pokud bábovka bude rychle tmavnout, přikryjeme alobalem. Pomocí špejle zkontrolujeme, zda je bábovka upečená.
 </p>
 <p>
  Necháme vystydnout cca 5–10min. a poté bábovku opatrně vyklopíme a necháme vystydnout.
 </p>
 <p>
  Čokoládu nasekáme najemno, případně nastrouháme a naneseme na teplou bábovku,kde se rozpustí. Necháme vychladnout. Našleháme šlehačku s cukrem, nazdobíme misku mátou a malinami a servírujeme.
 </p>
 <p>
  Namáčíme si ukrojený plátek bábovky ve šlehačce.
 </p>
</div><img src="../temp/72/img0.jpg" width=33% /><img src="../temp/72/img1.jpg" width=33% /><img src="../temp/72/img2.jpg" width=33% />
    </body>
    </html>
    