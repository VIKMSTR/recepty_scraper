
    <html>
    <head>
    <title>
    Želé dort s malinovým džemem
    </title>
    </head>
    <body>
    <h2>
    Želé dort s malinovým džemem
    </h2>
    <div class="recept obsah">
 <p>
  „Tento dort jsem poprvé pekla pro mou kamarádku k narozeninám. Má ráda lehké a svěží dezerty, proto jsem zvolila kombinaci vláčného korpusu a vanilkového krému, který výborně ladí s ovocem. Vznikl tak, dnes již v rodině velmi oblíbený, dortík.”
 </p>
 <blockquote>
  <h6>
   Korpus
  </h6>
  <p>
   3 vejce
   <br/>
   1 balíček vanilkového cukru
   <br/>
   80 g krupicového cukru
   <br/>
   nastrouhaná kůra z ½ biocitronu
   <br/>
   100 g hladké mouky
   <br/>
   ½ lžičky kypřícího prášku do pečiva
   <br/>
   50 g rostlinného oleje
   <br/>
   trochu tuku a polohrubé mouky na vymazání formy
  </p>
 </blockquote>
 <p>
  Předehřejeme troubu na 160 °C a oddělíme žloutky od bílků (bílky dáme do suché odmaštěné mísy). Žloutky a vanilkový cukr vyšleháme do světlé pěny.
 </p>
 <p>
  Metličky robotu důkladně umyjeme, osušíme a následně šleháme bílky s částí cukru do polotuha. Přisypeme zbývající cukr a ušleháme pevný sníh.
 </p>
 <p>
  Dortovou formu vymažeme máslem a vysypeme moukou (nebo vyložíme pečicím papírem). Žloutkovou směs vmícháme do sněhu z bílků, přidáme nastrouhanou citronovou kůru, prosetou mouku s kypřicím práškem a zlehka promícháme. Přidáme olej a znovu promícháme.
 </p>
 <p>
  Těsto ihned přesuneme do otvírací formy a stěrkou uhladíme povrch.
 </p>
 <p>
  Pečeme asi 40 minut, dokud piškot nezrůžoví a nezačne se odchlipovat od stěn. Vyzkoušíme píchnout špejli do středu dortu, pokud nelepí, vyjmeme korpus z trouby a necháme ho ve formě vychladnout.
 </p>
 <blockquote>
  <h6>
   Krém
  </h6>
  <p>
   250 ml mléka
   <br/>
   2 balíčky vanilkového pudingového prášku
   <br/>
   40 g krupicového cukru
   <br/>
   100 g másla
   <br/>
   1 balíček vanilkového cukru
   <br/>
   200 g šlehačky
  </p>
 </blockquote>
 <p>
  Z mléka, cukru a pudingového prášku uvaříme hustý puding. Přendáme ho stěrkou do mísy, tu vložíme do větší nádoby se studenou vodou a puding mícháme metličkou do vychladnutí (zabrání se tak vytvoření škraloupu).
 </p>
 <p>
  Vyšleháme máslo s vanilkovým cukrem do pěny. Samotný studený puding prošleháme šlehačem, poté přidáme našlehané máslo a vyšleháme na hladký krém, do kterého vmícháme ušlehanou šlehačku.
 </p>
 <blockquote>
  <h6>
   Na dohotovení
  </h6>
  <p>
   směs čerstvého ovoce (maliny, borůvky, jahody, ostružiny, fíky)
   <br/>
   meduňka, máta
   <br/>
   malinový džem na potření korpusu
   <br/>
   1 balíček dortového želé + kapka citronové šťávy
   <br/>
   100 g opražených mandlových plátků
  </p>
 </blockquote>
 <p>
  Dort prokrojíme, potřeme krémem a nahoru dáme ovoce, zalijeme želé a dozdobíme.
 </p>
</div><img src="../temp/42/img0.jpg" width=33% /><img src="../temp/42/img1.jpg" width=33% /><img src="../temp/42/img2.jpg" width=33% />
    </body>
    </html>
    