
    <html>
    <head>
    <title>
    Třešňový štrúdl
    </title>
    </head>
    <body>
    <h2>
    Třešňový štrúdl
    </h2>
    <div class="recept obsah">
 <p>
  „Štrúdl je oblíbeným sladkým receptem mojí druhé babičky. Peče klasický jablečný a žádný se mu nevyrovná. Já upeču jinou variantu, kterou si zamilovali moji přátelé z Portugalska. Díky tomuto dezertu jsem se s nimi seznámila na pláži. Díky větru asi vůně zavála až k nim.”
 </p>
 <blockquote>
  <p>
   120 g másla
   <br/>
   půl hrnku mandlí
   <br/>
   půl hrnku pekanových ořechů
   <br/>
   1/4 kokosového cukru
   <br/>
   vanilka
   <br/>
   hrnek mandlové mouky
   <br/>
   lžička strouhanky
   <br/>
   3 hrnky kompotovaných třešní nebo višní
   <br/>
   250 g hladké mouky + trochu na podsypání
   <br/>
   250 g másla hodně vychlazeného
   <br/>
   ½ čajové lžičky soli
   <br/>
   125 ml ledově studené vody (10 polévkových lžic)
  </p>
 </blockquote>
 <p>
  Odváženou mouku promícháme se solí. Odměříme vodu a hrneček umístíme do mrazáku. Vychlazené máslo nakrájíme na malé kostky nebo nastrouháme na hrubém struhadle.
 </p>
 <p>
  Připravíme si vál a váleček. Na vál nebo do široké mísy nasypeme mouku se solí a uprostřed uděláme důlek. Do důlku přidáme nakrájené máslo a špičkami obou rukou mneme mouku s máslem, až nám vznikne drobenka.
 </p>
 <p>
  Z mrazáku vyndáme ledovou vodu. Levou rukou po troškách přiléváme vodu a pravou rukou mícháme.
 </p>
 <p>
  Vzniknou nám neuspořádané shluky těsta. Oběma rukama je shrneme do koule. Přes kouli těsta přehodíme potravinářskou folii a těsto zabalíme. Položíme ho na talířek a vložíme do chladničky.
 </p>
 <p>
  Teď už budeme těsto jenom válet a překládat ve dvaceti minutových intervalech – celkem 4×. Kouli těsta vyndáme po dvaceti minutách na pomoučený vál. Při prvním rozvalování potřebujeme pod těstem více mouky. I váleček pomoučíme.
 </p>
 <p>
  Nyní vyválíme plát přibližně 20 × 30 cm. Plát těsta z kratší strany 3× přeložíme. Jako když se svinuje štoček látky. 3× přeložené těsto otočíme na válu o 90 ° (1/4 kruhu) a znovu rozválíme na velikost 20 × 30 cm. Plát těsta opět 3× přeložíme jako v prvním případě.
 </p>
 <p>
  První rozvalování máme zdárně za sebou. Balíček těsta pokryjeme potravinářskou fólií a dáme do chladničky. Tento proces opakujeme celkem 4× ve dvacetiminutových intervalech. Těsto rozválíme a naplníme náplní s třešněmi, nebo višněmi. Pečeme 20 min. na 200 °C.
 </p>
</div><img src="../temp/54/img0.jpg" width=33% /><img src="../temp/54/img1.jpg" width=33% /><img src="../temp/54/img2.jpg" width=33% />
    </body>
    </html>
    