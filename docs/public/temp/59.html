
    <html>
    <head>
    <title>
    Štrúdl se zkaramelizovanými jablky a vanilkovou omáčkou
    </title>
    </head>
    <body>
    <h2>
    Štrúdl se zkaramelizovanými jablky a vanilkovou omáčkou
    </h2>
    <div class="recept obsah">
 <p>
  „U nás se štrúdl peče hodně často. Z listového těsta, taženého, kynutého. Hlavně hodně jablek a skořice. Tento recept je z domácího listového těsta. Není na něm nic složitého. Mouka, máslo, sůl a voda a pak už jen myslet na to, že nesmí být moc teplo, těsto rychle zpracovat a šup s ním do lednice nebo do mrazáku. Pak nezapomenout 6x přeložit, naplnit zkaramelizovaným ovocem, ořechy, hrozinkami, hodně skořice a péct. A největší TOP je tento štrúdl s vanilkovou omáčkou. To jsem pak nejradši na světě.”
 </p>
 <blockquote>
  <h6>
   Těsto
  </h6>
  <p>
   157 g hladké mouky
   <br/>
   ½ lžičky soli
   <br/>
   157 g másla
   <br/>
   80 ml studené vody
  </p>
 </blockquote>
 <p>
  Do mísy prosejeme mouk a sůl. Vidličkou zpracujeme nastrouhané máslo a vodu, přeneseme na potravinovou fólii, zabalíme a asi 30 minut necháme odpočívat v lednici, nebo mrazáku. Poté těsto vyndáme z lednice, rozválíme na pomoučeném vále, ometeme přebytečnou mouku a přeložíme na 1/3 (jako knihu) a zase dáme odpočinout na 30 minut do lednice. Toto zopakujeme třikrát.
 </p>
 <blockquote>
  <h6>
   Náplň
  </h6>
  <p>
   60 g cukru
   <br/>
   30 g másla
   <br/>
   skořice
   <br/>
   50 g vlašských ořechů
   <br/>
   2 jablka
   <br/>
   1 hruška
   <br/>
   hrozinky namočené v rumu
   <br/>
   rum
  </p>
 </blockquote>
 <p>
  Ovoce (jablka a hrušky) nakrájíme na kostičky. Zkaramelizujeme cukr, přidáme máslo, skořici, ovoce, ořechy, hrozinky namočené v rumu, podusíme a poté necháme zchladnout.
 </p>
 <p>
  Karamelizovat můžete i s dalším kořením (hřebíček a badyán). Před pečením nezapomeňte koření vyndat.
 </p>
 <p>
  Na rozválený plát naneseme ovoce a lehce zavineme. Pečeme v rozpálené troubě nejprve na 180 °C asi 10 minut, poté teplotu snížíme na 160 °C a pečeme dozlatova. Vlahý štrúdl hojně pocukrujeme.
 </p>
 <p>
  Na rozválené těsto dávejte ovoce jen studené!
 </p>
 <blockquote>
  <h6>
   Vanilková omáčka
  </h6>
  <p>
   2 žloutky
   <br/>
   30 g cukru
   <br/>
   8 g kukuřičného škrobu
   <br/>
   vanilka
   <br/>
   1 šlehačka (250 ml) 33%
   <br/>
   300 ml plnotučného mléka
  </p>
 </blockquote>
 <p>
  Žloutky, cukr, škrob, vanilku, šlehačku a mléko smícháme a vaříme cca 6 minut.
 </p>
 <blockquote>
  <h6>
   Poznámky
  </h6>
  <p>
  </p>
 </blockquote>
 <p>
  Štrúdl je náš rodinný dezert. Opravdu v mnoha obměnách. Těsto je nesmírně jednoduché, ale pamatujte, nemá rádo teplo a dotek lidských rukou. Pracujte rychle vidličkou a pak špičkami prstů.
 </p>
 <p>
  V tomto receptu jsem použila hrušky i jablka. Hrušky doporučuji zbavit slupky (je hodně tuhá), ale jablka klidně nakrájejte na kousky se slupkou. Mám raději, když se ovoce do štrúdlu krájí, než strouhá.
 </p>
</div><img src="../temp/59/img0.jpg" width=33% /><img src="../temp/59/img1.jpg" width=33% /><img src="../temp/59/img2.jpg" width=33% />
    </body>
    </html>
    