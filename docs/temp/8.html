
    <html>
    <head>
    <title>
    Houskovo tvarohové knedlíky s jahodami
    </title>
    </head>
    <body>
    <h2>
    Houskovo tvarohové knedlíky s jahodami
    </h2>
    <div class="recept obsah">
 <p>
  „Tento recept je u nás ten nej! V kombinaci s jahodami u nás tyto knedlíky vedou. V létě je to nejlepší sladký oběd a kysaná smetana ho krásně chuťově vyváží. Recept mám od babičky, která ho vlastní již x let. Knedlíky jsou dost jednoduché a rychlé na přípravu. Jediný kámen úrazu může být rozvaření, které mi doma dělalo často starosti. Takže je to tak trochu výzva.“
 </p>
 <blockquote>
  <h6>
   Knedlíky
  </h6>
  <p>
   1 balený tvaroh
   <br/>
   2 housky, nebo rohlíky
   <br/>
   2 vejce
   <br/>
   dětská krupička na obalení
   <br/>
   špetka soli
  </p>
  <p>
   Na dokončení:
   <br/>
   jahody
   <br/>
   máslo
   <br/>
   zakysaná smetana
   <br/>
   moučkový cukr
  </p>
 </blockquote>
 <p>
  Smícháme tvaroh s vajíčkem a houskou nakrájenou na drobné kostičky. Do hrnce dáme vodu se špetkou soli (vodu pomalu zahříváme, nesmí se vařit).
 </p>
 <p>
  Z tvarohového těsta tvarujeme malé knedlíčky, které obalíme v dětské krupičce a pomalu dáváme do horké, ne vařící se vody a necháme je tam asi 3 minuty. Poté je vyndáme a necháme trochu zchladnout.
 </p>
 <p>
  Knedlíčky rozpůlíme, dáme na talíř, polijeme rozpuštěným máslem, posypeme cukrem a nakonec dozdobíme kousky jahod a zakysanou smetanou.
 </p>
</div><img src="../temp/8/img0.jpg" width=33% /><img src="../temp/8/img1.jpg" width=33% /><img src="../temp/8/img2.jpg" width=33% />
    </body>
    </html>
    